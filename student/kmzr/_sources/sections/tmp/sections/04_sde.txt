Stochastyczne równania różniczkowe
==================================

Po procesach ARMA, będących równaniami różnicowymi, których generowanie jest dość proste, nadszedł
czas aby poznać metody rozwiązywania numerycznego stochastycznych równań różniczkowych (SDE, bo
z angielskiego Stochastic Differential Equation). Metody
rozwiązywania równań deterministycznych podane są `pod koniec tego skryptu <./98_ode.html>`_.
Bazując na wiedzy zawartej w tym właśnie dodatku opiszemy sobie najprostsze metody rozwiązywania
SDE. Rozpatrywać będziemys równania typu 

.. math::
 
   \frac{d x(t)}{dt} = F(x(t),t) + G(x(t),t) \Gamma (t),

gdzie :math:`F` i :math:`G` to dowolne funkcje, a :math:`\Gamma(t)` jest dowolnym procesem
stochastycznym (losowym), choć najcześciej pojawiającym się będzie szum biały. Powyższe
równanie nie jest do końca precyzyjne. Musimy je jeszcze zinterpretować, gdyż mamy tu do
czynienia z `dylematem Ito - Stratonowicza
<http://el.us.edu.pl/ekonofizyka/index.php/PIZL:Stochastyczne_r%C3%B3wnania_r%C3%B3%C5%BCniczkowe#Dylemat_Stratonowicza-Ito>`_.
Jeżeli procesem losowy będzie biały szum gaussowski, możemy użyć notacji Ito i precyzyjnie zapisać

.. math::

   d x(t) = F(x(t),t)dt + G(x(t),t) dW (t).
   
Nie zmienia to ogólności poniższych rozważań. Jeżeli dostalibyśmy równanie Stratonowicza, wystarczy
przetransformować je do procesu Ito i postępować jak poniżej.

Rozwiązywanie takich równań umożliwi nam generowanie realizacji danego procesu losowego, a co za tym
idzie generowanie zdarzeń rynkowych opisywanych takimi modelami.

Schemat Eulera-Maruyamy
-----------------------
Równania stochastyczne można podzielić na dwie części: część deterministyczną i losową. Pierwszą będziemy 
rozwiązywać metodami opisanymi `na końcu skryptu <./98_ode.html>`_. Metodę rozwiazywania części drugiej 
podamy teraz. Zaczniemy od najprostszego modelu - schematu Eulera - Maruyamy. 

Ustalamy krok czasowy `h` jednocześnie dystretyzując oś czasu. Zmieniać się on będzie teraz 
:math:`t_1, t_2, t_3, \dots, t_N`. Różnica pomiędzy kolejnymi czasami da nam właśnie krok czasowy
:math:`h = t_{i+1} - t_i`. 
Przepiszemy sobie równanie ruchu 

.. math:: 

   x(t_i + h) = x(t_i) + \int_{t_i}^{t_i + h} F (x(t),t) dt + {\color{red} \int_{t_i}^{t_i + h} G(x(t),t) \Gamma(t) dt}.

Uwaga
  Dalsza część tekstu wymaga przeczytania ze zrozumieniem jakiejkolwiek pozycji dotyczącej procesu Wienera. 
  Osobiście polecam 
  `skrypt prof. Łuczki <http://el.us.edu.pl/ekonofizyka/index.php/PIZL:Proces_Wienera_i_proces_dyfuzji>`_.

Aby scałkować proces stochastyczny użyjemy formuły na przyrost procesu Wienera (proszę pamiętać, że 
zajmujemy się białym szumem gaussowskim). 

.. math::

   \int_{t_i}^{t_i + h} \Gamma(t) dt =  
   \int_{t_i}^{t_i + h} dW(t) =  W(t_i + h) - W(t_i)
   
Z definicji procesu Wienera wiemy, że jest on procesem Gaussa o zerowej średniej i wariancji liniowej w czasie
:math:`\langle [W(t_i + h) - W(t_i)]^2 \rangle = 2 D h`, co daje nam w sensie średnio-kwadratowym
:math:`\Delta W \propto \sqrt{\langle [\Delta W (t)]^2 \rangle} = \sqrt{h}`. Na nieszczęście (ale tylko
dla ortodoksyjnych matematyków) proces taki nie jest różniczkowalny, nawet w sensie średnio-kwadratowym. Nie
przeszkadza to posługiwać się pochodną procesu Wienera i, co więcej, wnioskować polegając na takim zapisie!
Jako, że z reguły posiadamy generator liczb losowych `N(0,1)` to scałkowanie procesu Wienera prowadzi do 

.. math::

   \int_{t_i}^{t_i + h} \Gamma(t) dt = \sqrt{h} N(0,1).

W 'magiczny' sposób zniknęła nam funkcja `G`. Podobnie jak w klasycznym schemacie Eulera zakładamy, że funkcja
`G` jest stała (lub bardzo wolno zmienna) na kroku `h`, więc można wyciągnąc ją przed znak całki. Odstatecznie
wykorzystując tożsamość :math:`x(t_i) \equiv x_i` dostajemy wzór na numeryczny schemat EM

.. math::

   x_{i+1} = x_i + F (x_i,t_i) h + \sqrt{h} G(x_i,t_i) N(0,1).

Ten zapis pokazuje też ważną cechę przy obliczaniu aproksymacji rozwiązań stochastycznych - najniższy rząd w 
`h` jest nie :math:`O(h)` ale :math:`O(\sqrt{h})`. Ponadto z takiego sformułowania widać też, że zmiany procesu 
Wienera w stosunku do przyrostów czasu są rozbieżne w granicy :math:`h \to 0`.

Schemat Millsteina
------------------
Dodaje on poprawkę do poprzedniego rozwiązania, powodując, że schemat staje się schematem pierwszego rzędu 
w sensie silnym. Dany jest on wzorem iteracyjnym

.. math::
   
   x_{i+1} = x_i + F (x_i,t_i) h - 
   \frac{h}{2} G(x_i,t_i)G'(x_i,t_i) +
   \sqrt{h} G(x_i,t_i) N(0,1).

W tym wzorze :math:`G'` oznacza pochodną po argumencie :math:`x`. Obie metody (Millsteina i Eulera-Maruyamy) 
redukują się do tego samego schematu gdy część losowa nie jest zależna od zmiennej `x`.
